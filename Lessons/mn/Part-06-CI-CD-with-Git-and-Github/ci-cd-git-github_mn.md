# Git болон GitHub-тай Continuous Integration, Deployment хийх

- [CI/CD pipelines(автомат урсгал)-г Git болон GitHub-тай холбох](<#cicd-pipelines(автомат-урсгал)-г-git-болон-github-тай-холбох>)
- [CI/CD Pipeline-г ойлгох нь](#cicd-pipeline-г-ойлгох-нь)
  - [Git болон GitHub дээр CI/CD Pipeline тохируулах](#git-болон-github-дээр-cicd-pipeline-тохируулах)
  - [CD (Continuous Deployment-Тасралтгүй нэвтрүүлэлт) хэрэгжүүлэх](#cd-continuous-deployment-тасралтгүй-нэвтрүүлэлт-хэрэгжүүлэх)
  - [Git болон GitHub-г CI/CD-тэй холбох зөв хэвшил](#git-болон-github-г-cicd-тэй-холбох-зөв-хэвшил)
- [Автоматжуулсан тест, кодын чанарын шалгалт](#автоматжуулсан-тест,-кодын-чанарын-шалгалт)
  - [Автоматжуулсан тест, кодын чанарын шалгалтын ашиг тус](#автоматжуулсан-тест,-кодын-чанарын-шалгалтын-ашиг-тус)
  - [Git болон GitHub дээр автоматжуулсан тест хэрэгжүүлэх](#git-болон-gitHub-дээр-автоматжуулсан-тест-хэрэгжүүлэх)
  - [Git болон GitHub дээрх кодын чанар шалгалт](#git-болон-github-дээрх-кодын-чанар-шалгалт)
  - [Автоматжуулсан тест, кодын чанарын шалгалт хийх зөв хэвшил](#автоматжуулсан-тест,-кодын-чанарын-шалгалт-хийх-зөв-хэвшил)
- [Git болон GitHub Actions-г ашиглан application deploy хийх](#git-болон-github-actions-г-ашиглан-application-deploy-хийх)
  - [Git болон GitHub Repository тохируулах](#git-болон-github-repository-тохируулах)
  - [Application тохируулах](#application-тохируулах)
  - [Deploy хийх тохиргоог тодорхойлох](#deploy-хийх-тохиргоог-тодорхойлох)
    - [Дараах агууламжтай .github/workflows/deploy.yml нэртэй файл үүсгэ](#дараах-агууламжтай-githubworkflowsdeployyml-нэртэй-файл-үүсгэ)
  - [Өмнөх тохиргоог тайлбарлах нь](#өмнөх-тохиргоог-тайлбарлах-нь)
    - [Application deploy хийх](#application-deploy-хийх)
- [Deployment-д хяналт тавих, буцаах](#deployment-д-хяналт-тавих,-буцаах)
- [Git дээрх хяналт, буцаалтыг ойлгох](#git-дээрх-хяналт,-буцаалтыг-ойлгох)
  - [Implementing Monitoring in Git](#implementing-monitoring-in-git)
  - [Git дээр хяналт хэрэгжүүлэх](#git-дээр-хяналт-хэрэгжүүлэх)
  - [Git дээр application-г буцаах](#git-дээр-application-г-буцаах)
  - [Deployment-д хяналт тавих, буцаах зөв хэвшил](#deployment-д-хяналт-тавих,-буцаах-зөв-хэвшил)

## CI/CD pipelines(автомат урсгал)-г Git болон GitHub-тай холбох

Continuous Integration/Continuous Deployment (CI/CD) бол өндөр чанартай кодыг нэвтрүүлэлтэд гаргах үйл явцыг оновчтой болгох орчин үеийн программ хангамж хөгжүүлэх чухал арга юм. Git болон GitHub-ийг CI/CD pipline-тай нэгтгэснээр хөгжүүлэгчид программуудыг build, test, deploy хийх ажлыг автоматжуулж, илүү хурдан хөгжүүлэлтийн мөчлөг, тууштай хувилбаруудыг гаргаж, багийн гишүүдийн хамтын ажиллагааг сайжруулж чадна. Энэ нийтлэл нь Git болон GitHub-ийг CI/CD pipeline-тай хэрхэн нэгтгэх талаар дэлгэрэнгүй зааврыг, үйл явцыг харуулах практик жишээнүүдийн хамт өгөх болно.

## CI/CD Pipeline-г ойлгох нь

CI/CD pipeline нь хөгжүүлэгчдэд автоматаар build, test хийх, кодын өөрчлөлтийг нэвтрүүлэлтэд гаргах боломжийг олгодог автоматжуулсан ажлын урсгалын багц юм. Энэ pipeline нь өөрчлөлтийг repository-руу push хийх бүрд өдөөгдөж кодын нэгтгэл, тест, нэвтрүүлэлтийг хариуцна. Үүний зорилго нь алдааг эрт илрүүлэх, гар ажиллагааг багасгах болон нэвтрүүлэлтийн үр дүнг дээшлүүлэх.

### Git болон GitHub дээр CI/CD Pipeline тохируулах

- 1-р алхам: CI/CD хэрэгслийг сонгох
  Jenkins, Travis CI, CircleCI, GitLab CI/CD, болон GitHub Actions гэх мэт хэд хэдэн хэрэгслийг ашиглах боломжтой. Өөрийн төслийн шаардлагад хамгийн сайн тохирох, Git болон GitHub-тай асуудалгүй нэгтгэж болох нэгийг сонго.

- 2-р алхам: Repository тохируулах
  Таны программын код Git-ээр хувилбарын хяналт хийгдэж GitHub repository дээр байршсан эсэхийг шалга. CI/CD хэрэгсэл нь repository дахь код руу нэвтэрч pipeline-г идэвхжүүлдэг.

- 3-р алхам: CI тохиргоо
  Repository-доо CI/CD pipeline-г тодорхойлох тохиргооны файл үүсгэ. GitHub Actions-н хувьд энэ файл нь ихэвчлэн .github/workflows/ci.yml байдаг.

- 4-р алхам: CI урсгалыг тодорхойлох
  CI тохиргооны файл дотор үүнийг өдөөх үед гүйцэтгэх алхмуудыг тодорхойлно. Нийтлэг алхмууд нь repository руу нэвтрэх, build хийх орчныг тохируулах, dependency-нүүдийг суулгах, тест хийх зэрэг орно.

- 5-р алхам: GitHub Actions CI урсгалын жишээ:

```
name: Continuous Integration

on:
  push:
    branches:
      - main

jobs:
  build:
    runs-on: ubuntu-latest

    steps:
      - name: Checkout Repository
        uses: actions/checkout@v2

      - name: Setup Node.js
        uses: actions/setup-node@v2
        with:
          node-version: '14.x'

      - name: Install Dependencies
        run: npm install

      - name: Run Tests
        run: npm test

```

### CD (Continuous Deployment-Тасралтгүй нэвтрүүлэлт) хэрэгжүүлэх

1-р алхам: Deployment-н тохиргоо
CD урсгалыг тодорхойлох тохирооны файл үүсгэ. Жишээ нь: .github/workflows/deploy.yml. Энэ файл нь программыг таны нэвтрүүлэлтийн орчин руу deploy хийх алхмуудыг багтаах хэрэгтэй.

2-р алхам: CD урсгал
Энэ тохиргооны файлд программыг deploy хийхэд шаардлагатай алхмуудыг тодорхойл. Эдгээр алхмууд нь программыг build хийх, dependency суулгах, тестийн орчин руу deploy хийх, болон нэвтрүүлэлтэд deploy хийх байж болно.

3-р алхам: Орчны нууцлал
Аюулгүй байршуулалтыг хангахын тулд нууц мэдээллийг (жишээ нь: API key, нууц үг) өөрийн repositry эсвэл CI/CD хэрэгслийн орчны хувьсагчдад шифрлэгдсэн нууц хэлбэрээр хадгална уу.

4-р алхам: GitHub Actions CD урсгалын жишээ

```
name: Continuous Deployment

on:
  push:
    branches:
      - main

jobs:
  deploy:
    runs-on: ubuntu-latest

    steps:
      - name: Checkout Repository
        uses: actions/checkout@v2

      - name: Setup Node.js
        uses: actions/setup-node@v2
        with:
          node-version: '14.x'

      - name: Install Dependencies
        run: npm install

      - name: Build Application
        run: npm run build

      - name: Deploy to Production
        run: |
          # Энд build болсон программыг нэвтрүүлэлтийн орчин руу deploy хийх командуудыг нэмнэ

```

### Git болон GitHub-г CI/CD-тэй холбох зөв хэвшил

а. Branch-н хамгаалалт ашиглах: Зөвхөн батлагдсан болон тест давсан кодыг үндсэн branch руу нэгтгэхийн тулд GitHub repository-доо branch хамгаалах дүрмийг тохируулаарай.

б. Pull request-н хяналтыг ашиглах: Merge хийхээс өмнө кодын чанар, зөв байдлыг баталгаажуулахын тулд pull request-д кодын хяналтыг шаард.

в. Хамрах хүрээ ихтэй тест хэрэгжүүлэх: Программын янз бүрийн талыг хамруулахын тулд иж бүрэн тест бичиж, тестийн өндөр хамрах хүрээг зорь.

г. CI/CD pipeline-г хянах: Болзошгүй асуудал, саад бэрхшээлийг тодорхойлох, шийдвэрлэхийн тулд CI/CD pipeline-аа байнга хянаж байгаарай.

д. Dependency-нүүдийг тогтмол шинэчлэх: Аюулгүй байдлын эмзэг байдлаас зайлсхийж, хамгийн сүүлийн үеийн функционалийг ашиглахын тулд dependency-нүүдээ шинэчлээрэй.

Git болон GitHub-ийг CI/CD pipeline-тай нэгтгэх нь орчин үеийн программ хангамж хөгжүүлэх үндсэн практик юм. Энэхүү гарын авлагад өгөгдсөн алхмууд болон жишээнүүдийг дагаснаар та өөрийн хэрэглээний программуудыг build, test, deploy хийх үйл явцыг автоматжуулж, хөгжүүлэлтийн мөчлөгийг хурдасгаж, кодын чанарыг сайжруулж, илүү үр ашигтай, хамтын хөгжүүлэлтийн урсгалыг бий болгож чадна. CI/CD-ийн хүчийг ашиглан хөгжүүлэлтийн үйл явцаа хялбарчилж, өндөр чанартай программ хангамжийг өөртөө итгэлтэйгээр нийлүүлээрэй.

## Автоматжуулсан тест, кодын чанарын шалгалт

Автоматжуулсан тест, кодын чанарын шалгалт нь орчин үеийн программ хангамж хөгжүүлэх ажлын урсгалын салшгүй хэсэг юм. Git болон GitHub-ийг ашигласнаар хөгжүүлэгчид кодын өөрчлөлтүүд нь тогтоосон стандартад нийцэж, алдаатай код оруулахгүй байхын тулд автоматжуулсан тест, кодын чанарын шалгалтыг хэрэгжүүлж чадна. Энэ нийтлэл нь Git болон GitHub ашиглан автомат тест, кодын чанарын шалгалтыг хэрхэн тохируулах талаар дэлгэрэнгүй заавар, бодит жишээ өгөх болно.

### Автоматжуулсан тест, кодын чанарын шалгалтын ашиг тус

Автоматжуулсан тест, кодын чанарын шалгалт нь олон давуу талтай бөгөөд үүнд:

а. Кодын чанар: Автоматжуулсан шалгалтууд нь кодчиллын стандарт, зөв хэвшлийг мөрддөг бөгөөд ингэснээр кодыг тууштай, засвар авах боломжтой байлгадаг.

б. Алдааг эрт илрүүлэх: Автоматжуулсан тест нь хөгжүүлэлтийн явцад алдааг илрүүлж, алдаатай кодыг нэвтрүүлэлтэд орох магадлалыг бууруулдаг.

в. Илүү хурдан хөгжүүлэлтийн мөчлөг: Тест болон кодын чанарын шалгалтыг автоматжуулах нь хөгжлийн үйл явцыг оновчтой болгож, нийт бүтээмжийг нэмэгдүүлдэг.

г. Итгэлтэй deployment: Автоматжуулсан тест хийснээр хөгжүүлэгчид deploy хийхээс өмнө кодын өөрчлөлтөд итгэх итгэлийг олж авдаг.

### Git болон GitHub дээр автоматжуулсан тест хэрэгжүүлэх

1-р алхам: Тестийн нөхцөл бичих
Хөгжүүлэгчид unit test(нэгжийн тест), integration test(интеграцийн тест), end-to-end test(эхнээс төгсгөл хүртэлх тест)-ийг багтаасан программын янз бүрийн асуудалд зориулсан тестийн нөхцөл бичих шаардлагатай. Эдгээр тестийн нөхцөлүүдийг Git repository дахь программын кодтой зэрэгцүүлэн хадгалах ёстой.

2-р алхам: CI/CD-тэй нэгтгэх
Git repository-гоо GitHub Actions, Travis CI, эсвэл CircleCI зэрэг Continuous Integration (CI) үйлчилгээтэй нэгтгээрэй. Энэхүү нэгтгэл нь repository руу өөрчлөлт push хийх бүрд тестийн ажиллагааг автоматаар эхлүүлэх боломжийг танд олгоно.

3-р алхам: Автоматжуулсан тестийн тохиргоо
Тестийн ажиллагааг тодорхойлох файл үүсгэ. Жишээ нь: GitHub Actions-н хувьд .github/workflows/tests.yml. Энэ файл нь тестийг ажиллуулах орчин, dependency, командуудыг зааж өгөх ёстой.

4-р алхам: Тестэд зориулсан GitHub Actions-н жишээ:

```
name: Automated Tests

on:
  push:
    branches:
      - main

jobs:
  test:
    runs-on: ubuntu-latest

    steps:
      - name: Checkout Repository
        uses: actions/checkout@v2

      - name: Setup Node.js
        uses: actions/setup-node@v2
        with:
          node-version: '14.x'

      - name: Install Dependencies
        run: npm install

      - name: Run Unit Tests
        run: npm test


```

### Git болон GitHub дээрх кодын чанар шалгалт

- 1-р алхам: Lint (кодын шинжилгээ)
  Lint хийх хэрэгслүүд нь кодыг хянахдаа гарч болзошгүй алдаа, хэв маягийн асуудал, кодчиллын стандартыг дагаж мөрдөж буй эсэхийг шинжилдэг. Алдартай lint хэрэгслүүдэд JavaScript-д зориулсан ESLint, Ruby-д зориулсан RuboCop, Python-д зориулсан Pylint зэрэг орно. Төсөлдөө тохирох хэрэгслийг суулгаж тохируулна уу.

- 2-р алхам: Статик кодын шинжилгээ
  Кодын чанарыг гүнзгий шалгахын тулд SonarQube эсвэл CodeClimate зэрэг статик кодын шинжилгээний хэрэгслүүдийг нэгтгэ. Эдгээр хэрэгслүүд нь нарийн төвөгтэй код, сайжруулж болох код, аюулгүй байдлын болзошгүй сул талуудыг тодорхойлдог.

- 3-р алхам: Код форматлах
  Prettier эсвэл Black гэх мэт хэрэгслүүдийг ашиглан кодын тогтвортой форматыг хэрэгжүүлээрэй. Кодын форматын шалгалт нь цэвэр, унших боломжтой кодын санг хадгалахад тусалдаг.

-4-р алхам: Кодын чанарыг шалгах GitHub Actions-н ажиллагааны жишээ:

```
name: Code Quality Checks

on:
  pull_request:
    branches:
      - main

jobs:
  code_quality:
    runs-on: ubuntu-latest

    steps:
      - name: Checkout Repository
        uses: actions/checkout@v2

      - name: Setup Node.js
        uses: actions/setup-node@v2
        with:
          node-version: '14.x'

      - name: Install Dependencies
        run: npm install

      - name: Run Linter
        run: npm run lint

      - name: Static Code Analysis
        run: npm run analyze


```

### Автоматжуулсан тест, кодын чанарын шалгалт хийх зөв хэвшил

а. Тестийн иж бүрэн нөхцөлүүдийг бичих: Тестийн чанарыг хангахын тулд туршилтын нөхцөлүүдэд онцгой тохиолдлууд болон өөр өөр тохиолдлуудыг хамрах хэрэгтэй.

б. Pull request бүрд тестийг ажиллуулах: Нэгтгэхээсээ өмнө кодын чанарыг баталгаажуулахын тулд pull request-д шалгалтыг хэрэгжүүл.

в. Pull request-н хяналттай нэгтгэх: Pull request-г баталгаажуулахаас өмнө тестэд тэнцсэн, кодын чанарыг шалгасан байхыг шаард.

г. Тестийн хүрээг хянах: Кодын сангийн чухал хэсгүүдийг шалгасан эсэхэд итгэлтэй байхын тулд өргөн хүрээг хамруулахыг хичээ.

д. Кодын чанар шалгах хэрэгслээ байнга шалгаж шинэчлэх: Lint, Статик кодын шинжилгээний хэрэгслээ болон тестийн сангаа шинэчилж бай.

Автоматжуулсан тест, кодын чанарын шалгалт нь эрүүл, найдвартай кодын баазыг хадгалахад маш чухал юм. Git болон GitHub-ийн ажлын урсгалд автоматжуулсан тест, кодын чанарын шалгалтыг нэгтгэснээр та алдааг эрт илрүүлж, кодчиллын стандартыг мөрдүүлж, кодын чанарын өндөр түвшин хангах боломжтой. Энэхүү зааварт дурдсан алхмуудыг дагаж, зөв хэвшлийг дагаж мөрдөх нь таны хөгжүүлэлтийн багт программ хангамжийг итгэлтэйгээр бүтээж, хүргэхэд тусалж, эцэст нь бүтээмжийг дээшлүүлж, эцсийн хэрэглэгчийн сэтгэгдлийг дээшлүүлэх болно.

## Git болон GitHub Actions-г ашиглан application deploy хийх

Өнөөгийн хурдацтай хөгжиж буй орчинд программуудыг үр дүнтэй, найдвартай deploy хийх нь маш чухал юм. Түгээмэл хувилбарын удирдлагын систем болох Git болон автоматжуулалтын хүчирхэг хэрэгсэл болох GitHub Actions-ийг нэгтгэж байршуулах үйл явцыг хялбарчлах боломжтой. Энэ нийтлэл нь үйл явцын үе шат бүрийг харуулах практик жишээнүүдийн хамт Git болон GitHub Actions ашиглан программуудыг deploy хийх алхмуудыг танд заах болно.

### Git болон GitHub Repository тохируулах

Эхлэхийн тулд та GitHub дээр программынхаа эх кодыг байрлуулсан Git repository-той байх хэрэгтэй. Хэрэв та хараахан үүсгэж амжаагүй бол дараах алхмуудыг дагана уу.

- 1-р алхам: GitHub-д нэвтэрч, хуудасны баруун дээд буланд байрлах "+" тэмдэг дээр дарна.

- 2-р алхам: Dropdown цэсээс "New repository"-г сонгоно.

- 3-р алхам: Repository-н нэр, тайлбарыг оруулж нийтийн эсвэл хувийн эсэхийг сонго.

- 4-р алхам: Repository-г хоосон эсвэл README файлтайгаар эхлүүл. Дараа нь "Create repository" дээр дар.

### Application тохируулах

Энэхүү гарын авлагын зорилгын үүднээс танд HTML, CSS болон JavaScript-ээр бүтээгдсэн энгийн вэб программ байна гэж бодъё. Таны программын код өмнөх алхам дээр үүсгэсэн GitHub repository-д хадгалагдсан эсэхийг шалгаарай.

### Deploy хийх тохиргоог тодорхойлох

GitHub Actions ашиглан программаа автоматаар deploy хийхийн тулд та repository-доо байршуулах тохиргооны файлыг тодорхойлох хэрэгтэй. Энэ файл нь GitHub Actions-д программаа хэрхэн build, deploy хийх талаар зааварчилгаа өгдөг. Энэ жишээний хувьд бид Node.js-д суурилсан deployment ашиглах болно, гэхдээ та үүнийг өөрийн технологит тохируулж болно.

#### Дараах агууламжтай .github/workflows/deploy.yml нэртэй файл үүсгэ:

```
name: Deploy Application
on:
  push:
    branches:
      - main

jobs:
  deploy:
    runs-on: ubuntu-latest
    steps:
      - name: Checkout Repository
        uses: actions/checkout@v2

      - name: Setup Node.js
        uses: actions/setup-node@v2
        with:
          node-version: '14.x'

      - name: Install Dependencies
        run: npm install

      - name: Build Application
        run: npm run build

      - name: Deploy to Server
        run: |
          # Build хийсэн программаа server эсвэл cloud platform руу хуулах командуудыг нэмнэ

```

### Өмнөх тохиргоог тайлбарлах нь

Deployment тохиргооны файлын үндсэн бүрэлдэхүүн хэсгүүдийг авч үзье:

- on: GitHub Action-г хэзээ эхлүүлэхийг зааж өгнө. Энэ жишээнд энэ нь main branch руу push хийх үед өдөөгдөнө.

- jobs: Action-г эхлүүлэх үед гүйцэтгэх ажлын жагсаалтыг агуулна. Энэ тохиолдолд бидэнд deploy нэртэй нэг ажил байна

- runs-on: Ажил явагдах үйлдлийн системтийг зааж өгнө. Бид хамгийн сүүлийн үеийн Ubuntu-г ашиглаж байна.

- steps: Дарааллаар гүйцэтгэх хэд хэдэн алхмуудыг агуулна. Энэ алхмууд нь repository татах, Node.js-г тохируулах, dependency суулгах, программ build хийх, серверт байршуулах зэрэг ажлуудыг гүйцэтгэнэ.

#### Application deploy хийх

Deploy хийх тохиргоог хийснээр main branch руу өөрчлөлт оруулах бүрд таны программ автоматаар deploy хийгдэх болно. Энэ нь continuous deployment урсгалыг идэвхжүүлж, гар ажиллагааг багасгаж, таны deployment-уудын тууштай байдлыг хангана.

## Deployment-д хяналт тавих, буцаах

Тасралтгүй хяналт, хувилбарын хяналт нь орчин үеийн программ хангамж хөгжүүлэх практикийн чухал бүрэлдэхүүн хэсэг юм. Өргөн хэрэглэгддэг хувилбарын хяналтын систем болох Git нь кодын сан дахь өөрчлөлтийг хянахаас гадна программуудыг хянах, буцаах үйл явцыг хөнгөвчилдөг. Энэ нийтлэлд бид Git дэх программуудыг хянах, буцаах тухай ойлголтуудыг судалж, программ хангамжийн хувилбаруудыг үр дүнтэй удирдах зааварчилгаа, жишээг өгөх болно.

## Git дээрх хяналт, буцаалтыг ойлгох

Git дэх хяналт нь таны программын төлөв байдлыг хянах, янз бүрийн хэмжигдэхүүн, гүйцэтгэлийн үзүүлэлтүүдийг хянах явдал юм. Энэ нь таны production орчинд гарч болзошгүй аливаа асуудал эсвэл тооцоолоогүй үйл явцын талаар мэдэж байх боломжийг танд олгоно. Нөгөө талаас буцаах нь программыг өмнөх төлөвт нь буцаах, асуудал үүсгэсэн өөрчлөлтүүдийг буцаах, тогтвортой байдлыг сэргээхийг хэлнэ.

### Git дээр хяналт хэрэгжүүлэх

Git ашиглан программаа хянахын тулд та дараах алхмуудыг дагана уу.

- 1-р алхам: Программаа хувилбарчлах
  Таны программын кодыг Git ашиглан хувилбарласан эсэхийг шалгаарай. Энэ бол хяналт тавих, буцаах үндэс суурь юм. Нэвтрүүлэлт бүрийг тодорхойлох өвөрмөц tag эсвэл branch байх ёстой.

- 2-р алхам: Continuous Integration and Continuous Deployment (CI/CD)
  Deploy хийх үйл явцыг автоматжуулахын тулд CI/CD pipeline хэрэгжүүлээрэй. CI/CD нь кодын өөрчлөлтийг production-д нэвтрүүлэхээс өмнө сайтар туршиж үзэхэд тусалдаг. Энэ нь мөн нэвтрүүлэлтийн tag, хувилбарлалтыг автоматжуулахад тусалдаг.

- 3-р алхам: Бүртгэл болон алдааг хянах
  Бүртгэл болон алдаа хянах хэрэгслүүдийг өөрийн программдаа нэгтгэ. Энэ нь танд программын бүртгэл болон алдааг авч, дүн шинжилгээ хийх боломжийг олгож, асуудлыг тухайн үед нь тодорхойлоход тусална.

- 4-р алхам: Хяналтын хэрэгслүүдийг нэгтгэх
  Prometheus, Grafana, New Relic гэх мэт хяналтын хэрэгслийг өөрийн программтай нэгтгэ. Эдгээр хэрэгслүүд нь таны программын гүйцэтгэл, нөөцийн ашиглалт, эрүүл мэндийн талаарх мэдээллийг өгч чадна.

- 5-р алхам: Сэрэмжлүүлэг ба мэдэгдэл
  Багтаа чухал асуудлын талаар мэдээлэхийн тулд дохиолол, мэдэгдлийн системийг тохируулаарай. Урьдчилан тодорхойлсон хязгаар эсвэл алдааны бүтэц дээр үндэслэн сэрэмжлүүлэг өгч болно.

### Git дээр application-г буцаах

Git дээрх программуудыг буцаах нь асуудалтай хувилбарт оруулсан өөрчлөлтүүдийг буцаах, программыг тогтвортой байдалд нь оруулах явдал юм. Та программуудыг хэрхэн үр дүнтэй буцаах талаар эндээс үзнэ үү:

- -1-р алхам: Асуудлыг тодорхойлох
  Асуудал гарсан тохиолдолд үндсэн шалтгааныг тодорхойлохын тулд хяналтын хэрэгсэл, бүртгэл, алдаа хянах системээс мэдээлэл цуглуул.

- 2-р алхам: Өмнөх нэвтрүүлэлт рүү шилж
  Git-г ашиглан хамгийн сүүлийн тогтвортой хувилбарын commit эсвэл tag-г check out хийнэ. Үүнийг дараах команд ашиглан хийж болно.

```
git checkout <tag_esvel_commit>

```

- 3-р алхам: Шинэ хувилбар үүсгэх
  Өмнөх тогтвортой төлөв рүү буцсаны дараа буцаалт хийгдсэнийг харуулахын тулд тохирох tag эсвэл хувилбарын дугаар бүхий шинэ хувилбар үүсгэнэ.

- 4-р алхам: Буцаасан хувилбарыг турших
  Асуудлыг шийдсэн эсэхийг шалгахын тулд буцаагдсан хувилбарыг сайтар туршиж үзээрэй. Туршилтын процессыг автоматжуулахын тулд CI/CD pipeline ашиглаж болно.

- 5-р алхам: Буцаасан хувилбарыг deploy хийх
  Буцааж авсан хувилбар нь тогтвортой гэж үзвэл түүнийг CI/CD pipeline ашиглан production орчинд байрлуулна.

### Deployment-д хяналт тавих, буцаах зөв хэвшил

Асуудлыг эрт илрүүлэхийн тулд программын гүйцэтгэл, эрүүл мэндийг тогтмол хянаж байх.
Хувилбар бүрийг deploy хийхээс өмнө сайтар шалгаж үзэхийн тулд CI/CD pipeline автоматжуулсан туршилтуудыг хэрэгжүүлээрэй.
Хувилбар бүрийг тодорхойлохын тулд утга учиртай tag эсвэл хувилбарын дугаарыг ашиглана уу.
Хувилбар бүрт хийсэн өөрчлөлтийг хянахын тулд нарийвчилсан өөрчлөлтийн бүртгэл хөтлөх.
Онц чухал тохиолдлуудаас суралцаж, хяналт, буцаах үйл явцыг сайжруулахын тулд явцын дараах шинжилгээг явуул.
